<!DOCTYPE html>
<html lang="en">
<head>
    <meta charset="UTF-8">
    <title>DCE1S</title>
    <link rel="stylesheet" href="style.css">
</head>
<body>
<nav>
    <ul>
        <li><a href="index.html">Головна сторінка</a></li>
        <li><a href="dce1s.html">ВКЕ реагування на кризу</a></li>
        <li><a href="dce2s.html">ВКЕ дії акторів</a></li>
        <li><a href="dce3s.html">ВКЕ пріоритетних акторів</a></li>
        <li><a href="theory.html">Теорія</a></li>
    </ul>
</nav>
    <h1>
        Визначення шляхів організації ефективних кризових комунікацій за допомогою за допомогою розв’язання
        багатокритеріальної задачі
    </h1>
    <p>
        На сьогодні існує велика кількість досліджень у галузі кризових комунікацій. У попередніх розділах ми розглянули
        усі складники кризових комунікацій та усі галузі їхнього застосування. Як бачимо, спектр застосування кризових
        комунікацій досить широкий  - починаючи від малого та середнього бізнесу і закінчуючи державним управлінням та
        ліквідацією наслідків стихійних лих. Сьогодні, на нашу думку, держава потребує нового ефективного вирішення
        кризових ситуацій за допомогою комунікативної компоненти. Оскільки криза є загрозою, яка має мінливий характер
        і може кардинально змінювати свої параметри та характеристики протягом усього процесу протікання, постає
        завдання формування нових підходів до організації кризової комунікації у галузі державного управління.
    </p>
    <p>
        Саме системний підхід, на нашу думку, дає змогу розробити таку модель комунікації під час кризи, яка б дала
        змогу оперативно реагувати на будь-яку зміну параметрів кризи і протидіяти їй у комунікативному вимірі.
    </p>
    <p>
        Проблема організації кризових комунікацій у галузі державного управління є багатокритеріальною задачею,
        яку можна розв’язати за допомогою підходів методу аналізу ієрархій, створеного Томасом Сааті [1-3].
    </p>
    <p>
        На основі декомпозиції проблеми забезпечення ефективності кризових комунікацій в державному управлінні нами
        розроблено узагальнену ієрархічну модель формування механізмів ефективного реагування на кризові ситуації,
        глобальною метою якої є ефективні кризові комунікації у державному управлінні (рис. 2.1). Глобальна мета
        досягається за рахунок взаємодії трьох рівнів ієрархії. Перший рівень - це критерії ефективної кризової
        комунікації, які свідчать про те, чи досягнуто глобальну мету, чи ні.
    </p>
    <p>
        Перший з критеріїв ефективності кризової комунікації  - це показник того, чи визначено чинники, котрі стимулюють
        виникнення кризи. Ці чинники ми розділяємо на внутрішні та зовнішні. Внутрішні чинники це ті, що стимулюють
        кризові явища в середині країни. Зовнішні це ті, що мають активатори за межами країни, що намагаються прямо
        або опосередковано вплинути на державу та її устрій. До внутрішніх чинників ми відносимо: соціальні – будь-які
        соціальні процеси, що можуть спричинити виникнення кризи; політичні – можуть за рахунок політичних чинників
        активізувати кризові процеси; економічні – впливають на економічне середовище країни; природні – катаклізми,
        землетруси, повені і т. ін. Зовнішні чинники можуть бути подібними до внутрішніх, але спричинені зовнішніми
        акторами.
    </p>
    <p>
        Другий критерій встановлює ступінь нейтралізування чинників кризи. Такі чинники можна розділити на повністю
        нейтралізовані і частково нейтралізовані. Повністю нейтралізовані не несуть в собі загрозу, частково
        нейтралізовані мають ризик спричинити кризовий рецидив у середньостроковій або довгостроковій перспективі.
    </p>
    <p>
        Третій критерій встановлює, чи забезпечено певний рівень підготовленості дій під час кризи. Цей показник можна
        розділити на п’ять часткових критеріїв: цілеспрямованість дій; координованість дій; висока корпоративна культура
        органів державної влади; ефективна корпоративна комунікація, яка дає можливість швидко приймати рішення навіть
        у кризових ситуаціях; організовано зв’язки з громадськістю у системі державного упраління. Від цих факторів
        залежить ефективність комунікації між всіма учасниками ліквідації кризи.
    </p>
    <p>
        Четвертий критерій характеризує відновлений імідж та репутація держави. Цей критерій формується із декількох
        складників – часткових критеріїв. Перший складник  - це імідж та репутація органів влади, як головного актора
        кризової комунікації. Другий складник  - це імідж та репутація окремих представників влади та державних установ.
        Цей складник може відіграти негативну роль у формуванні загального іміджу. Третій складник  - це імідж та
        репутація країни. Високі показники іміджу та репутації країни у цілому є головною метою відновлення іміджу.
        Важливо зазначити, що ззовні страждає імідж країни, оскільки населення інших держав сприймає все крізь
        узагальнене ставлення до певного об’єкта. Всередині країни страждає імідж органів державної влади і лише за
        рідкісним виключенням імідж окремих її представників.
    </p>
    <p>
        П’ятий з критеріїв ефективності кризових комунікацій у державному управлінні встановлює ступінь усунення загроз.
        Частковими критеріями нами визначено: загрозу соціальної нестабільності – криза спричиняє незадоволеність
        населення рівнем життя та іншими соціальними факторами; загроза політичної нестабільності – чинники, котрі
        впливають на погіршення політичного устрою держави; загроза економічної нестабільності – фактори, що можуть
        негативно відобразитись на економічному стані держави та окремих громадян; загроза втрати державності – ризик
        виникнення військового конфлікту з можливістю часткової або повної втрати території та ознак державності;
        загроза життю та здоров’ю громадян це ризик виникнення ситуації у якій існує ймовірність виникнення жертв та
        поранених; загроза виникнення катастроф це ризик розгортання техногенної або природної катастрофи, яка
        спричинить ланцюгову реакцію і може вплинути на будь-яку галузь у державі. У кризових ситуаціях загрози
        можуть мати гібридні ознаки або виникати спільно.
    </p>
    <p>
        Шостий з критеріїв  ефективності кризових комунікацій  - це мінімізовані ризики. Оскільки у кризовій ситуації є
        два типи ризиків: ескалація кризи або її посилення за рахунок певних чинників та конфронтація тобто зіткнення
        інтересів, що також може призвести до виникнення кризи, то частковими критеріями встановлено саме мінімізацію
        ризиків ескалації та мінімізацію ризиків конфронтації.
    </p>
    <div class="image">
        <img src="src/table1img/1.jpg" alt="Узагальнена ієрархічна модель формування механізмів ефективного реагування на КС">
        <p>Рис. 1. Узагальнена ієрархічна модель формування механізмів ефективного реагування на КС</p>
    </div>
    <div class="image">
        <img src="src/table1img/2.jpg" alt="Узагальнена ієрархічна модель формування механізмів ефективного реагування на КС">
        <p>Рис. 1 (продовження). Узагальнена ієрархічна модель формування механізмів ефективного реагування на КС</p>
    </div>
    <div class="image">
        <img src="src/table1img/3.jpg" alt="Узагальнена ієрархічна модель формування механізмів ефективного реагування на КС">
        <p>Рис. 1 (Закінчення). Узагальнена ієрархічна модель формування механізмів ефективного реагування на КС</p>
    </div>
    <p>
        Сьомий чинник ефективної кризової комунікації характеризує ступінь  мінімізації втрат. Враховуючи, що йдеться про
        галузь державного управління,  можна класифікувати втрати, розділивши їх на чотири групи: репутаційні –
        зменшення рівня довіри до держави, органів влади та окремих представників влади, як до суб’єктів, які здатні
        виконувати свої професійні обов’язки на високому рівні; іміджеві – погіршення сприйняття та уявлення про
        суб’єктів державного управління з боку громадян країни та зовнішньої аудиторії; економічні - ті, котрі
        супроводжуються погіршенням економічної ситуації в країні та зменшенням доходів громадян; політичні – втрата
        позицій певних політичних партій, блоків, об’єднань на користь інших. Таким чином, частковими підкритеріями
        ступеню  мінімізації втрат виділено репутаційні, іміджеві, економічні та політичні втрати.
    </p>
    <p>
        Останній, восьмий критерій ефективності кризових комунікацій - це ступінь використання можливостей, які
        з’являються у наслідок виникнення кризи. Перша можливість (і один із підкритеріїв) - це реформування органів
        державного управління. Як відомо, криза несе в собі не тільки загрози, але і можливості. Саме тому здатність
        реформувати певні сфери життя у державі є важливим пріоритетом. Друга можливість (і підкритерій) - це
        встановлення недоліків комунікативної політики між владою та громадянами. У свою чергу, підкритеріями нижчого
        рівня стосовно встановлення недоліків комунікативної політики між владою та громадянами  є ступінь реалізації
        таких дій: встановлено причини кризи, проаналізовано дії під час кризи та виявлено наслідки кризи. Останній
        підкритерієм ступеню використання можливостей є підсилення сектору інформаційної безпеки держави. Кризові
        комунікації як комунікативна технологія є складником глобальної безпеки держави, що зумовлює прагнення покращити
        цей показник задля інформаційної безпеки держави.
    </p>
    <p>
        Другий рівнем узагальненої ієрархічної моделі формування механізмів ефективного реагування на КС є дії акторів,
        які беруть участь у врегулюванні кризової ситуації на державному рівні. Ці дії можна розділити на п’ять етапів
        у залежності від етапу протікання кризи. Перший етап - це підготовка до кризи. Цей етап включає в себе:
        прогнозування кризи в якому фахівці обов’язково повинні визначити, які існують загрози виникнення кризи і яка
        ймовірність їх уникнути; докризове навчання це підготовка і тренування фахівців, під час якого вони
        відпрацьовують алгоритм дій у кризовій ситуації; мінімізація вірогідності виникнення криз це профілактичні
        заходи, які проводяться фахівцями з антикризового управління. Ці заходи спрямовані на те, щоб уникнути
        гіпотетичного виникнення кризи.
    </p>
    <p>
        Другий етап - це дії акторів під час попередження виникнення ідентифікованої кризи. Цей етап настає лише тоді,
        коли фахівці зіштовхується з тим, що криза неминуча. На цьому етапі потрібно проводити такі дії: ліквідувати
        чинники провокування кризових явищ. Якщо можливо нівелювати вплив чинників, які провокують кризу, це потрібно
        робити задля запобігання виникнення кризи; визначити цільову аудиторію, яка буде об’єктом кризи або буде
        становити найбільшу загрозу при дестабілізації ситуації; визначити канали впливу на цільову аудиторію, через які
        буде здійснюватись комунікація.
    </p>
    <p>
        Третій етап - це дії акторів під час реагування на кризу. Дії цього етапу проводяться лише тоді, коли криза вже
        неминуча і доводиться відповідати за її наслідки. На цьому етапі фахівці з антикризового управління обирають
        одну із стратегій реагування на кризу. До переліку цих дій відносяться: налагодження комунікації, коли фахівці
        повинні встановити довірливий комунікативний зв’язок з громадськістю задля оптимізації роботи під час кризи;
        заперечення кризи, коли влада заперечує свою причетність до виникнення кризи; уникнення від відповідальності,
        коли держава намагається мінімізувати відповідальність за наслідки кризи; мінімізація паніки, коли держава за
        допомогою усіх можливих заходів зменшує рівень панічних настроїв у суспільстві або окремій його групі; визнання
        кризи, коли держава визнає провину у тому, що криза виникла з її вини; покладання відповідальності – це дії,
        які влада застосовує, щоб перекласти відповідальність на тих, хто звинувачує її у провокуванні кризи; інградація
        це дії направлені на те, щоб висвітлити минулі здобутки влади і змусити забути невдачі; вибачення – коли держава
        визнає провину і вибачається за спричинену кризу.
    </p>
    <p>
        Четвертий етап це дії акторів під час ліквідації наслідків кризи. Для цього етапу характерні такі дії:
        ліквідація економічних наслідків у випадку, якщо криза завдала шкоди економіці; ліквідація політичних
        наслідків у випадку, якщо криза спричинила політичну нестабільність; ліквідація гуманітарних наслідків,
        якщо мова іде про природні або техногенні катастрофи; відновлення іміджу та репутації держави. Останній
        пункт у свою чергу включає відновлення іміджу та репутації країни; відновлення іміджу та репутації органів
        державного управління; відновлення іміджу та репутації окремих представників органів влади.
    </p>
    <p>
        Останній етап  - це аналіз ситуації, робота над помилками . На цьому етапі дії акторів включають в себе:
        аналіз причин виникнення кризи, коли фахівці проводять дослідження того, що могло спричинити кризу; аналіз
        дій під час кризи, коли аналізується діяльність всіх, хто брав участь у ліквідації кризи; аналіз наслідків
        кризової ситуації, коли на основі кількісних та якісних методів дослідження визначають, які наслідки матиме криза.
    </p>
    <p>
        Відповідно до описаних груп дій акторів нами сформовано елементи ієрархічної моделі
    </p>
    <p>
        Останнім рівнем узагальненої ієрархічної моделі формування механізмів ефективного реагування на КС є актори,
        які беруть участь у кризовій комунікації. Акторів кризової комунікації можна розділити на сім груп. Перша група
        - це державні органи. До неї ми відносимо: центральні органи влади, які керують процесом на глобальному рівні;
        місцеві органи влади, які відповідають за процес кризової комунікації; дипломатичні установи, які відповідають
        за кризову комунікацію із зовнішніми аудиторіями; державні аналітичні центри, які здійснюють моніторинг ситуації
        щодо виникнення кризових ситуацій.
    </p>
    <p>
        Наступна група це представники держави. До них ми відносимо вище керівництво, яке формує стратегічну лінію
        кризової комунікації; середня ланка відповідає за виконання тактичних дій кризової комунікацій; виконавці
        відповідають за оперативну діяльність.
    </p>
    <p>
        Третя група це недержавні сектори. У цю групу потрапили: недержавні аналітичні центри. Подібні організації
        можуть працювати в інтересах держави; експертне середовище, яке складається із фахівців у певній галузі, що
        здатні прямо або опосередковано вплинути на перебіг подій під час кризи; бізнес середовище, до якого входять
        представники комерційного сектору, що також впливають на комунікативні процеси в державі.
    </p>
    <p>
        Четверта група - це громадянське суспільство, яке також бере активну участь у комунікації під час кризи. До цієї
        групи відносяться волонтери, громадські організації та громадські ініціативи. Ці актори здатні відіграти вагому
        роль у вирішенні кризи, що ми і спостерігаємо в Україні.
    </p>
    <p>
        Наступна група це медіа. Їх можна поділити на класичні медіа, до яких ми відносимо: телебачення, радіо,
        друковану пресу і т. ін.; нові медіа, до яких входять: соціальні мережі (Facebook, Twiter, Vkontakte, Instagram,
        Odnoklassniki); додатки для комунікації (Viber, Telegram, Skype, Whats up).
    </p>
    <p>
        Шоста група - це громадяни країни до якої входять: населення країни – жителі, що постійно проживають на
        території певної держави; туристи, які відвідують інші країни; трудові мігранти, які працюють за кордоном.
    </p>
    <p>
        Остання група - це зовнішня аудиторія. До цієї групи ми відносимо: зовнішній політикум – люди, які впливають на
        політичні процеси на глобальному та регіональному рівнях; громадяни інших країн, які подорожують або чули про
        країну що перебуває у кризі; закордонний недержавний сектор - люди що займаються бізнесом або мають інші зв’язки
        з країною, що знаходиться у кризі. Також можна виділити діаспору як актора, що формує імідж та репутацію держави.
    </p>
    <p>
        Відповідно до описаних груп акторів нами сформовано елементи третього рівня узагальненої ієрархічної моделі
    </p>
    <p>
        Застосування узагальненої ієрархічної моделі формування механізмів ефективного реагування на КС дозволяє задля
        забезпечення високого ступеню ефективності реагування на кризові ситуації зробити ґрунтовний аналіз
        причинно-наслідкових явищ під час всіх етапів кризових ситуацій. Варто зазначити, що кожен із критеріїв
        ефективності реагування на кризові ситуації може бути глобальною метою ієрархічної моделі та дозволяти
        встановити найефективніші дії для забезпечення цього критерію.
    </p>
    <p>
        Альтернативами можуть бути елементи нижчих рівнів ієрархії – рівня áкторів або дій áкторів.
    </p>
    <p>
        Так, ієрархічна модель визначення ефективних дій щодо КС, як окремий випадок узагальненої моделі, матиме дещо
        простіший вигляд (рис. 2.2). В ієрархічній моделі глобальною метою є ефективні кризові комунікації в державному
        управлінні, ефективність яких визначено за вісьмома, визначеними в узагальненій ієрархічній моделі критеріями
        ефективності: визначено чинники кризи (ВЧК); нейтралізовано чинники кризи (НЧК); забезпечено підготовленість дій
        під час кризи (ЗПДК); відновлено імідж та репутацію держави (ВІтаРД); усунуто загрози (УЗ); мінімізовано ризики
        (МР); мінімізовано втрати (МВ); використано можливості. Альтернативами, котрі досліджуються (останній рівень
        ієрархій), є дії акторів у кризовій ситуації: підготовка до кризи (ПДК); попередження виникнення ідентифікованої
        кризи (ПВІК); реагування на кризу (РНК); ліквідація наслідків кризи (ЛНК); робота над помилками (РНП).
    </p>
    <div class="image">
        <img src="src/table1img/4.jpg" alt="Ієрархічна модель визначення ефективних дій щодо КС">
        <p>Рис. 2. Ієрархічна модель визначення ефективних дій щодо КС</p>
    </div>
    <p>
        Наступним етапом є визначення пріоритетів всіх елементів ієрархії  шляхом використання методу парних порівнянь.
        Матрицю парних порівнянь критеріїв ефективності кризових комунікацій відносно глобальної мети наведено в табл.
        2.1, матриці парних порівнянь альтернатив відносно критеріїв ефективності – в табл. 2.2–2.9. Для оцінки
        показників матриць нами застосовано шкалу порівнянь від 1 до 9 [2]. Цим цифрам відповідає певний рівень суджень
        про значимість конкретних факторів чи дій під час кризи: 1 – тотожна значимість, 3 – слабка значимість (один
        фактор до певної міри переважає інший), 5 – суттєва чи сильна значимість, 7 – дуже сильна значимість, 9 –
        абсолютна значимість. Показники 2, 4, 6, 8 – проміжні значення між показниками шкали порівнянь. Зворотні
        величини зазначених чисел подаються у вигляді дробі і відповідають значимості факторів j у порівнянні з фактором
        i, якщо фактору I приписується одне зі значень шкали порівнянь.
    </p>
    <p>
        Експертна оцінка здійснена фахівцями з кризових комунікацій, державного управління та соціальних комунікацій.
        Оцінювання проводилося з урахуванням даних нашого дослідження та аналізу показників інших досліджень.
    </p>
    <a href="dce1t.html">Перейдіть для початку роботи із таблицею</a>
</body>
</html>